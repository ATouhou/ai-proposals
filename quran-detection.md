<div dir=rtl>
هدف اصلی در این پروژه این است که در بین متون جستجو کند و آیات یا بخشی از آیات قرآن را بیابد و بگوید کدام آیه و از کدام سوره در آن ذکر شده است.

برای مثال این متن را از [این صفحه](http://www.leader.ir/langs/fa/index.php?p=bayanat&id=11476) در نظر بگیرید:

>>خدا را شكر ميكنيم كه هدف ما رضاى الهى است و ميدانيم كه رضاى الهى در پيشرفت اين كشور و در سربلندى اين ملّت است دنبال اين داريم حركت ميكنيم، خدا هم كمك خواهد كرد. همين‌طور كه عرض كردم آيه‌ى شريفه‌ى قرآن ميفرمايد: **اِن تَنصُروا اللهَ يَنصُركُم**؛ اگر شما نصرت خدا بكنيد، يعنى نصرت دينِ خدا بكنيد، دو نتيجه مترتّب خواهد شد: اوّل «يَنصُركُم»، خدا شما را يارى ميكند؛ دوّم «**وَ يُثَبِّت اَقدامَكُم**»، نميگذارد شما مجبور به عقب‌نشينى بشويد. و بدانيد به توفيق الهى اهداف آمريكا و استكبار جهانى نسبت به ايران و جمهورى اسلامى و ملّت ايران اهدافى است كه دير يا زود شكست خواهد خورد. و بدانيد كه ملّت ايران پيروزى خود را در همه‌ى عرصه‌ها و زمينه‌ها در مقابل چشم بدخواهان و حسودان ان‌شاءالله جشن خواهد گرفت. و اميدواريم كه خداوند متعال همه‌ى شما مردم عزيز را - مردم تبريز و شهرهاى ديگر آذربايجان  - و همه‌ى ملّت عزيز ايران را مشمول عنايات و هدايت و دستگيرى خودش قرار بدهد.

در این متن دو آیه قرآن وجود دارد. هدف این است که برنامه‌ای بنویسید که از بین این چنین نوشته‌هایی آیات را استخراج نماید.

یا به این متن از [کتاب المیزان (عربی)](http://zolal.sobhe.ir/#almizan_ar/2_127) توجه کنید:

>>قوله تعالی: **ربنا تقبل منا إنک أنت السمیع العلیم‌**، دعاء لإبراهیم و إسمعیل، و لیس علی تقدیر القول، أو ما یشبهه، و المعنی یقولان: **ربنا تقبل منا** إلخ، بل هو فی الحقیقة حکایة المقول نفسه، فإن قوله: **یرفع إبراهیم القواعد من البیت و إسماعیل‌** حکایة الحال الماضیة، فهما یمثلان بذلک تمثیلا کأنهما یشاهدان و هما مشتغلان بالرفع، و السامع یراهما علی حالهما ذلک ثم یسمع دعاءهما بألفاظهما من غیر وساطة المتکلم المشیر إلی موقفهما و عملهما، و هذا کثیر فی القرآن، و هو من أجمل السیاقات القرآنیة-و کلها جمیل-و فیه من تمثیل القصة و تقریبه إلی الحس ما لا یوجد و لا شی‌ء من نوع بداعته فی التقبل بمثل القول و نحوه.

همانطور که می‌بینید این متن عربی است، با این حال بخش بولد شده فقط مربوط به قرآن است. نکته دیگر اینکه ممکن است اعراب گذاری هم نشده باشد و برنامه باید توانایی کار با متون عربی را نیز داشته باشد.

کاربردهای زیادی برای چنین پروژه‌ای می‌توان تصور کرد. برای مثال فرض کنید می‌خواهیم بدانیم که فردی در سخنرانی خود به کدام آیات قرآن اشاره کرده است. حال اگر [متن سخنرانی فرد مورد نظر](http://emenbar.ir/index.php/sokhanrani/show/tafsir_maedeh_12) را داشته باشیم با این برنامه می‌توان به این سؤال پاسخ داد. برای مثال در طی دوره‌های زمانی مختلف آقای خامنه‌ای به کدام یک از آیات قرآن در سخنرانی‌های خود اشاره کرده‌اند.

##منابع پیشنهادی
* [دریافت متن قرآن کریم](http://tanzil.net/)
* [متن عربی و فارسی المیزان که برای تست مفید است](http://zolal.sobhe.ir/#almizan_ar/2_1)
* [اگر سؤال بیشتری داشتید در این زمینه از علیرضا نوریان بپرسید.](mailto:alireza.nournia@gmail.com)
